Głównym celem pracy było zbudowanie prototypu internetowego serwisu ogłoszeniowego i opisanie tego procesu. Wykonana aplikacja oferuje możliwość dodawania i przeglądania ogłoszeń kupna/sprzedaży. Na podstawie analizy serwisów internetowych o podobnej tematyce zaprojektowano funkcjonalność systemu, którą przedstawiono na diagramach UML oraz opracowano model danych. Do implementacji systemu wykorzystano technologie webowe oraz stworzony przez Google interfejs programistyczny aplikacji. Na koniec opisano wygląd i sposób działania systemu oraz zamieszczono wyniki jego testowania pod kątem wydajności i bezpieczeństwa danych. 
